# Consultes sobre una sola taula: GATTACA
## DAW-MP02-UF2 - Exercici de Llenguatges SQL: DML i DDL
L'àcid desoxiribonucleic (ADN o DNA) és un àcid nucleic que conté les instruccions genètiques utilitzades en el desenvolupament i funcionament de tots els éssers vius coneguts, així com alguns virus. La funció principal de les molècules d'ADN és emmagatzemar informació a llarg termini. Sovint es compara l'ADN a un conjunt de plantilles, una recepta, o un codi, car conté les instruccions requerides per produir altres components de les cèl·lules, com ara proteïnes i molècules d'àcid ribonucleic (ARN). Els segments d'ADN que porten aquesta informació genètica reben el nom de «gen», però altres seqüències d'ADN tenen una funció estructural o ajuden a regular l'ús d'aquesta informació genètica.

![](https://upload.wikimedia.org/wikipedia/commons/4/4c/DNA_Structure%2BKey%2BLabelled.pn_NoBB.png)

Des d'un punt de vista químic, l'ADN es compon de dos llargs polímers d'unitats simples anomenades nucleòtids, amb un esquelet compost de sucres i grups fosfats units per enllaços èster. Aquestes dues cadenes s'estenen en direccions oposades l'una de l'altra, i per tant són antiparal·leles. Cada sucre està unit a una d'entre quatre tipus de molècules anomenades bases: adenina (A), timina (T), citosina (C) i guanina (G). 

Gattaca és una pel·lícula de ciència-ficció de 1997 protagonitzada per Ethan Hawke, Uma Thurman i Jude Law, i escrita i dirigida per Andrew Niccol. Va aspirar a diversos premis, d'entre els quals destaquen l'Oscar a la millor direcció artística i el Globus d'Or a la millor banda sonora original.[1]

La pel·lícula presenta una visió pròpia d'una distopia d'un món on és possible la selecció genètica extrema, de manera que els fills es veuen lliures de tares i malalties hereditàries. Això ocasiona que només els seleccionats puguin optar a determinats treballs.

Com a curiositat cal esmentar que l'estructura de la molècula química d'ADN està formada per quatre tipus de peces unides; aquestes peces són les molècules d'adenina, citosina, guanina i timina. La combinació de les inicials d'aquestes molècules formen el títol de la pel·lícula; durant els crèdits aquestes lletres es veuen ressaltades.

A la pel·lícula Parc Juràsic un informàtic emmagatzema cadenes d’ADN dels dinosaures a l’ordinador per tal de poder treballar amb aquesta informació i completar l’ADN que falta dels dinosàures amb ADN d’altres espècies, com a granotes. Això va ser una de les causes del caos que es va crear al parc.

Imagina que tens l’ADN dels dinosaures emmagatzemat en una taula d’una base de dades anomenada ADNs. Cada tupla té dos camps de tipus alfanomèric de longitud variabla: ‘nom_especie_animal’ i ‘informació_genètica’, en aquest darrer camp s’emmagatzemen les bases una darrera l’altre com a lletres aprofitant el camp alfanumèric de longitud variable. Una (A) per a l’adenina, un T per ala timina, etc.

Fes una selecció a la taula ADNs per conèixer totes les especies que contenen les bases que conformen el títol de la pel·lícula d’ Andrew Niccol a la seva informació genètica, el text exacte i en l'ordre exacte que apareix al títol.

(Font del text: wikipedia )

---

#FpInfor #Daw #Dam #Asix #AsixMp02 #DawMp02 #DamMp02 #DawMp02Uf02 #AsixMp02Uf02 #DamMp02Uf02

---

###### Autor: daniel herrera 2018.01.15 17:37:44
###### Editat per: daniel herrera 2018.01.15 17:37:43
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
