# La protecció s'ha de pagar
## DAW-MP03-UF4 - Exercici de Programació orientada a objectes. Fonaments
Darrerament alguns dels cobradors del servei de “proteccions” que ofereix el Capo Alfredo s'oblidaven d'anar a cobrar a alguns llocs. Per això el capo Alfredo va decidir informatitzar els “serveis de protecció” que proporciona als locals dels diferents barris del seu territori i va contractar un informàtic que li preparés un programa que permetés assegurar-se de que sempre es cobren TOTES les “proteccions”. 
 
L'informàtic va fer un programa que genera un plànol dels llocs a cobrar basat en les coordenades cartesianes (x, y) i una llista amb les instruccions a seguir pels cobradors.

![Mapa](https://raw.githubusercontent.com/utrescu/utrescu.github.io/master/images/capo1.png)

El problema és que els cobradors no entenen res del plànol i no saben seguir les instruccions que reben i, per tant, fan el que els sembla… **I  queden llocs sense cobrar!**
 
![Cobradors](https://raw.githubusercontent.com/utrescu/utrescu.github.io/master/images/capo2.png)
 
Per saber quins són els llocs als que no s’ha anat a cobrar, el Capo ha fet que els cobradors portin sempre a sobre un GPS que va registrant per quins llocs han passat. D'aquesta forma quan arribin es podrà revisar la ruta han fet i veure on falta anar.

Exercici
-----------------
El capo us ha contractat perquè li feu un programa que digui en quin dels llocs protegits de la zona no s'ha d'anar a cobrar.
 
* Es reben dos fitxers de text. 
    * El del mapa que té una línia inicial amb les dimensions del barri i en les línies posteriors hi ha el plànol en el que les X són els llocs on s'ha d'anar a cobrar. 
    * En l'altre arxiu hi ha les rutes en el camí que han seguit els cobradors

![Mapes](https://raw.githubusercontent.com/utrescu/utrescu.github.io/master/images/capo3.png)

1. Dissenyeu els objectes necessaris per fer aquest programa
2. Desenvolupeu el programa
3. Comproveu quins són els resultats que obteniu a partir d'aquests casos d'exemple:  [Descarregar-los](https://drive.google.com/file/d/0B1USLpQ7TipGVkpndWY2MmZnOVU/view?usp=sharing) 

* Quartiere Cendrassi (cendrassi.txt i cendrassi-rutes.txt)
* Quartiere DauSecondo (dausecondo.txt i dawsecondo-rutes.txt)
* Quartiere de la Repetizzione (repetizzione.txt i repetizzione-rutes.txt)
* Quartiere Solo (solo.txt i solo-rules.txt)
* Quartiere Revoltosso (revoltosso.txt i revoltosso-rutes.txt)

![no patiu](https://raw.githubusercontent.com/utrescu/utrescu.github.io/master/images/capo4.png)

---

#FpInfor #Daw #DawMp03 #DawMp03Uf04

---

###### Autor: Xavier Sala 2017.06.11 13:13:22
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
