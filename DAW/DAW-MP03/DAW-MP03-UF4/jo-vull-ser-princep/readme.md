# Jo vull ser príncep
## DAW-MP03-UF4 - Exercici de Programació orientada a objectes. Fonaments
Jo vull ser príncep
===============================
La princesa va ser capturada per un malvat drac que la va tancar en una torre i el rei ha promès la mà de la seva filla a qui li retorni. 

Un valerós cavaller s’ha enfrontat al drac i l’ha aconseguit matar! Però malauradament en la batalla el cavaller també ha mort.

![He mort el drac](https://raw.githubusercontent.com/XavierSala/M3UF4-2016-05/master/imatges/drac-mort.png)

Però això vol dir: OPORTUNITATS! … Ara no hi ha cap drac i només cal anar a recollir la princesa i portar-la al rei per convertir-se en PRÍNCEP! 

![princep felis](https://raw.githubusercontent.com/XavierSala/M3UF4-2016-05/master/imatges/princepfelis.png)

A la recerca de la vida regalada! (*Easy Life Quest*)
------------------------------------------------------

Un cavaller només superant uns simples obstacles, NO HAURÀ DE TREBALLAR MAI MÉS! El problema és que la història és massa coneguda i els altres cavallers volen aconseguir el mateix, a part dels perills del viatge...

**Cavallers**: Els altres cavallers estan disposats a morir per aconseguir el mateix premi… Si ens els trobem voldran lluitar. 
El problema és que a lluitar amb un cavaller entrenat les possibilitats de vèncer són del 50%

![cavallers](https://raw.githubusercontent.com/XavierSala/M3UF4-2016-05/master/imatges/cavallers.png)

**Trampes**: Caure en una trampa és la mort immediata. En aquesta època les trampes són terrorífiques: La gent té molta gana i s'ho menja tot (també els cavallers)

![trampes](https://raw.githubusercontent.com/XavierSala/M3UF4-2016-05/master/imatges/trampa.png)

**Bandits**: Els camins d’aquesta època són sempre un perill i en qualsevol moment et poden assaltar els bandits. Les possibilitats de sobreviure davant de l'atac d’un bandit són del 75% … 

![Bandits](https://raw.githubusercontent.com/XavierSala/M3UF4-2016-05/master/imatges/bandit.png)

**Feres salvatges**: No estem d’atacar animals salvatges perquè no volem tenir problemes amb els ecologistes. Els ecologistes d’aquesta època són terribles: fins i tot els reis els hi tenen por! Per tant reculem 5 caselles per evitar-los

![Feres salvatges](https://raw.githubusercontent.com/XavierSala/M3UF4-2016-05/master/imatges/fera.png)

Tasca
---------
Desenvolupeu un programa que simuli la recerca de la vida regalada:

![Mapa](https://raw.githubusercontent.com/XavierSala/M3UF4-2016-05/master/imatges/mapa.png)

Les condicions són:

* Es pot definir quants cavallers participen en la recerca
* Cada un dels cavallers al seu torn tira un dau de quatre cares per determinar les caselles que ha d’avançar
* Es pot especificar quina és la distància que hi ha fins a la torre de la princesa i en genera els "obstacles" automàticament
* Es poden definir diversos camins com en el mapa (opcional)


---

#FpInfor #Daw #DawMp03 #DawMp03Uf04

---

###### Autor: Xavier Sala 2016.10.06 06:39:35
###### Editat per: Xavier Sala 2016.10.06 09:59:20
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
