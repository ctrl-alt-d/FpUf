# La peixera contrataca
## DAW-MP03-UF4 - Exercici de Programació orientada a objectes. Fonaments
La peixera contrataca (peixera 2)
=========================
En una peixera hi ha una quantitat de peixos que es mouen seguint sempre la mateixa direcció.

> Com que la peixera (en realitat) és esfèrica no els cal canviar de direcció per donar voltes i per això no ho fan mai.


![peixos i direccions](https://raw.githubusercontent.com/utrescu/una_nova_peixera/master/README/peixos1.png "direccions dels peixos")

En la peixera hi ha peixos dels dos sexes: Mascles i femelles

![peixos i sexe](https://raw.githubusercontent.com/utrescu/una_nova_peixera/master/README/peixos2.png "sexe")

Els peixos d’aquestes espècies són molt especials:

* Odien els peixos del seu mateix sexe i si es troben es barallen fins a la mort (i sempre moren tots dos)

![peixos i sexe](https://raw.githubusercontent.com/utrescu/una_nova_peixera/master/README/peixos3.png "sexe")

* En canvi estimen tant els peixos de l’altre sexe que s’hi reprodueixen instantàniament.
Són tant fèrtils que el resultat de la unió sempre és un peix nou (el 50% mascles  i el 50% femelles)

![peixos i sexe](https://raw.githubusercontent.com/utrescu/una_nova_peixera/master/README/peixos4.png "sexe")

Activitat
-------------------
1. L’amo de la peixera troba que és avorrida i per això ha decidit introduir-hi taurons.

![Taurons i 'taurones'](https://raw.githubusercontent.com/utrescu/una_nova_peixera/master/README/peixos5.png "sexe dels taurons")

* Els taurons d’aquesta espècie es comporten igual que els peixos de la peixera. De manera que:
    * Es mouen sempre en línia recta
    * Es barallen amb els del seu sexe i es reprodueixen amb els de l’altre sexe
* Però tenen tanta gana que es mengen tots els peixos que es troben (no importa de quin sexe siguin)
![Taurons i gana](https://raw.githubusercontent.com/utrescu/una_nova_peixera/master/README/peixos6.png "La gana dels taurons")

> Hi ha un exemple a [Github](https://github.com/utrescu/una_nova_peixera/tree/taurons) fet amb [LibGDX](https://libgdx.badlogicgames.com/). Per tant es pot executar en Escriptori, Android i HTML 


---

#FpInfor #Daw #DawMp03 #DawMp03Uf04

---

###### Autor: Xavier Sala 2015.11.08 22:24:00
###### Editat per: Xavier Sala 2015.11.09 14:14:34
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
