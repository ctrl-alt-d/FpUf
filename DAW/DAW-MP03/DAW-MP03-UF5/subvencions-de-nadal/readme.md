# Subvencions de Nadal
## DAW-MP03-UF5 - Exercici de POO. Llibreries de classes fonamentals
Subvencions de Nadal
-----------------------
Una cosa que molta gent no sap és que el govern subvenciona als personatges nadalencs que porten regals. Fins fa poc tota la subvenció era rebuda pels tres reis mags però darrerament se l’han hagut de repartir amb el pare Noel. 

Aquest any la cosa s’ha complicat perquè per pressions dels ecologistes s’ha afegit als possibles subvencionats el Tió! (i no n’estem segurs però pot ser que se n'hi afegeixi algún altre).

![A pagar](https://raw.githubusercontent.com/utrescu/utrescu.github.io/master/images/subvencions.png)

Com que l’any passat els personatges gairebé van arribar a les mans (les males llengües diuen que el Tió guanyaria perquè està acostumat a rebre cops) s’ha decidit repartir la subvenció de forma equitativa: es cobrarà en proporció als regals entregats.

El problema és complicat perquè hi ha gent que rep regals de més d’un personatge (i fins i tot n’hi ha que els reben de tots… ).

Per exemple amb aquesta llista:

    Pep: Pare Noel: Tren, Dinosaure - Tió: Os de peluix
    Manel: Tres reis: Dinosaure, Cotxe
    Joana:  Tió: Nina rossa, Nina morena - Tres reis: Jersei, Os de peluix
    Martí: Pare Noel: Cartes, Tren, Jersei
    Maria: Tió: Llapissos - Tres reis: Os de peluix
    Marcelino: Pare Noel: Jersei - Tres reis: Tren, Os de peluix, Dinosaure
    Max: Christkind: Xocolata - Tres reis: Dinosaure, Os de peluix

El programa hauria de dir què la subvenció s’ha de repartir d’aquesta forma:

    Pare Noel: 28,57%  -  Tió: 19’04%  -  Tres reis: 47’61%   -   Christkind: 4,76%

Repartidor de subvencions
----------------------
La subsecretaría del govern us demana que els hi feu un programa per determinar com s’han de repartir els 10 milions d’euros entre els personatges nadalencs a partir de la llista que han aconseguit de regals entregats

1. Prepareu el programa per determinar com s’han de repartir les subvencions als personatges que han repartit regals

    a. Quin és el resultat amb aquest [fitxer](https://drive.google.com/file/d/0BxakKCNfTojqZ3dDMVdtLVB6NVU/view?usp=sharing)?

    b. I amb [aquest](https://drive.google.com/file/d/0BxakKCNfTojqNUZBZXozeFhUQXM/view?usp=sharing)


---

#FpInfor #Daw #DawMp03 #DawMp03Uf05

---

###### Autor: Xavier Sala 2015.12.21 23:34:30
###### Editat per: Xavier Sala 2015.12.25 21:31:29
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
