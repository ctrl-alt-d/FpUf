# Pràctica Correu en Sistemes Lliures
## SMX-MP07-UF2 - Exercici de correu electrònic i transmissió d’arxius.
#### **Pràctica Correu en Sistemes Lliures**
*Recomanació: 
- Pràctica per tractar el servei de correu amb Postfix, Dovecot, SpamAssassin, Clam-AV, SquirrelMail, Amavis-new i Thunderbird.
- Aquesta pràctica és força llarga i és per això que es aconsellable intercalar explicacions i entregues parcials de la mateixa.
- Es recomana fer-la en grups de 2 o 3 alumnes.*

1. Sou els propietaris d'una petita empresa de serveis informàtics de recent creació a la vostra localitat. L'ajuntament de la mateixa, vol instal·lar un servidor de correu per a l'enviament de correus entre els seus treballadors i escull la vostra empresa per a la implantació.

2. A causa de les retallades, l'ajuntament només podrà pagar pels serveis prestats (hores de tècnic), no volen pagar per cap tipus de llicència de software. És per això que han pensat en utilitzar Postfix com a agent de transmissió de correu i Dovecot com a sistema d'emmagatzematge de correu.

3. A més, volen que sigui el més segur possible pel que fa a la transmissió, utilitzant seguretat en la capa de transport a través de certificats creats amb OpenSSL. 

4. També volen que es controli en la mesura del possible l'entrada/sortida d'spam i virus. Per fer-ho han pensat en utilitzar Spamassassin i Clam-AV respectivament.

5. Coneixen l'existència d'Amavis-new com a sistema de filtratge i voldrien que també estigués integrat al sistema d'enviament/recepció del correu.

6. A l'equip on volen instal·lar el servei de correu tenen instal·lat el servei Web amb Apache i volen que es pugui accedir al correu des dels clients Web mitjançant SquirrelMail.

7. Per últim, heu de tenir en compte que els treballadors han rebut un curs sobre l'ús del client de correu Thunderbird i per tant serà l'utilitzat.

8. Feu totes les accions necessàries per a la integració de totes aquestes eines. Feu la documentació de què és el que faríeu de forma detallada, per tal d'entregar-la al tècnic informàtic de l'ajuntament. 

---

#FpInfor #Smx #SmxMp07 #SmxMp07Uf02

---

###### Autor: Juaky 2014.01.10 11:06:28
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
