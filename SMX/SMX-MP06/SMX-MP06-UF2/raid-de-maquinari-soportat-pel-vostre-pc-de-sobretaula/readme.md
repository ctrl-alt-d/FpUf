# RAID de maquinari del vostre PC de casa
## SMX-MP06-UF2 - Exercici de còpies de seguretat.
#Activitat

Heu d'esbrinar si el vostre PC de sobretaula de casa suporta sistemes d'emmagatzematge redundant (RAID).

1. Escriu el model de placa mare que té el teu PC. També la marca i model del PC en el cas de que no sigui un clònic.
**ATENCIÓ**: Si no tens PC a casa, busca i escull un model de PC amb placa mare coneguda a alguna botiga de venda d'informàtica (per exemple, [PC Componentes](http://pccomponentes.com)). Els alumnes que optin per aquest mètode no poden repetir el mateix model. Cadascú n'escollirà un de diferent.
2. Posa l'enllaç a la pàgina web d'especificacions del fabricant de la placa mare. Si no saps quina placa mare tens, utilitza programes com [AIDA64](https://www.aida64.com/downloads).
3. Descarrega el manual de la placa mare o del model de PC. Indica l'enllaç al manual en la resposta. 
4. Busca si el teu PC té suport per a discos RAID de maquinari. Si no suporta RAID, busca una targeta controladora que sí ho suporti per a inserir a la teva placa i continua l'activitat (també hauràs d'adjuntar enllaç a pàgina o PDF de la targeta). Tampoc es podran repetir models de targetes controladores entre alumnes.

    a) Indica quins tipus de RAID suporta el teu PC o controladora i posa una captura de pantalla de la pàgina o pàgines del manual on ho indica. 

    b) Quin és el nombre mínim i màxim de discos en cada cas i altres consideracions que s'expliquin al manual (no feu "Copiar i Enganxar", explica-ho amb les teves paraules).

    c) Accedeix a la BIOS del teu PC i busca les opcions relatives a RAID si és que n'hi ha. Fes una fotografia i insereix-la al document de respostes. Explica com es configuren aquestes opcions.
5. De quina mida és el teu disc dur? Busca un model de disc dur amb la mateixa mida i tecnologia. Quant costa? Raona quin tipus de RAID implementaries i quins avantatges et suposarien.

---

#FpInfor #Smx #SmxMp06 #SmxMp06Uf02

* Resultats d'aprenentatge 1.d
---

###### Autor: Carles Caño 2016.10.27 15:34:15
###### Editat per: Carles Caño 2016.10.28 13:16:33
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
