# Dissenyar i crear particions d'un sistema GNU/Linux
## SMX-MP06-UF2 - Exercici de còpies de seguretat.
##Materials de referència
 [Esquemes típics de particionament de disc](http://acacha.org/mediawiki/index.php/Particions#Esquemes_t.C3.ADpics_de_particionament_de_disc)

[File Hierarchy System, Wikipedia](http://es.wikipedia.org/wiki/Filesystem_Hierarchy_Standard)

##Activitat

Creeu un disc dur d'expansió dinàmica amb Virtual Box de **10 GB**.

Decidiu quines particions i punts de muntatge fareu per un sistema GNU/Linux que té servidor web, php, mysql, i diversos usuaris de sistema. Suposarem també que el sistema (carpeta arrel: /) està instal·lat sobre un RAID 1.

Heu de crear un **mínim de 4 particions** i heu d'**escollir el sistema de fitxers** de cadascuna. Raoneu el punt de muntatge escollit, les mides escollides per cada partició i el tipus de sistema de fitxers utilitzat (podeu investigar per Internet). Quins avantatges suposa el teu disseny de particions?

Finalment feu els canvis necessaris que heu plantejat amb el [Live/CD del GParted](http://gparted.sourceforge.net/livecd.php). Cerqueu per Internet aquesta distribució Linux, descarregueu-vos el fitxer ISO i arrenqueu amb ell des de VirtualBox.

Poseu com a etiqueta de cada partició la inicial del tipus de partició seguida del vostre nom i la primera inicial del vostre cognom.

### Exemple:

- Partició Swap: S_CarlesC
- Partició Arrel: A_CarlesC

En un document de text de Google Docs compartit amb el professor:

1. Feu les explicacions justificant el nombre i tipus de particions.
2. Expliqueu com heu creat les particions i qualsevol problema que us hagueu trobat (i com l'heu resolt).
3. Incloeu una captura de pantalla de la taula de particions un cop heu acabat.

---

#FpInfor #Smx #SmxMp06 #SmxMp06Uf02

* Resultats d'aprenentatge 1.2
---

###### Autor: Carles Caño 2013.11.07 16:18:14
###### Editat per: Carles Caño 2013.11.07 18:55:13
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
