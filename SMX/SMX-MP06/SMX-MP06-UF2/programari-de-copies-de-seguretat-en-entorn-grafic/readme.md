# Programari de còpies de seguretat en entorn gràfic
## SMX-MP06-UF2 - Exercici de còpies de seguretat.
#Programari de còpies de seguretat en entorn gràfic

Escolliu un programa que faci còpies de seguretat i digueu-li al professor. **No hi podrà haver dos o més alumnes amb el mateix programa en una mateixa classe**. El professor apuntarà els programes per ordre en que els alumnes vagin fent la seva proposta.

El programa ha de ser gratuït o permetre un temps de prova. **En cap cas s'escollirà un programa piratejat.**

El programa pot ser per GNU/Linux, Windows, Android o iOS, inclús Mac OS. **La única condició és que els alumnes disposin del sistema escollit per a fer l'activitat**.

Heu de lliurar un document PDF amb les respostes a les següents qüestions. **Cuideu la presentació, poseu captures i expliqueu amb detall el que se us pregunta**.

1.	Quin tipus de models de còpia de seguretat suporta (total, incremental, diferencial)? Mostra-ho i explica com fer una còpia de cada tipus. 
2.	Explica com restaurar cada còpia realitzada al punt anterior (per exemple, com restaurar una còpia total amb tres còpies incrementals). 
3.	Quin és el format d'arxiu de les còpies de seguretat que crea? (tar.gz, tar.bz2, zip...) 
4.	Permet definir diversos nivells de compressió? Permet fer backups sense comprimir? En cas afirmatiu, mostra-ho i fes-ho. 
5.	Permet programar les còpies de seguretat de forma automàtica? En cas afirmatiu, mostra-ho i fes-ho. (exemple: cada dilluns a les 21.00h còpia total, cada dia còpia incremental a les 23.00h). 
6.	Permet encriptar les còpies de seguretat? En cas afirmatiu, mostra com es fa. 
7.	Permet enviar la còpia realitzada a un servidor remot? En cas afirmatiu, amb quin protocol (FTP, SSH...) Mostra-ho i fes-ho. 
8.	Permet excloure carpetes o tipus de fitxers al fer una còpia? Per exemple, no incloure en el backup arxius de vídeo (m4a, avi, mov...) En cas afirmatiu, mostra-ho i fes-ho.  
9.	Permet definir un nombre màxim d'arxius de còpies a mantenir? És a dir, permet establir una finestra de backups? (Exemple, màxim 5 arxius de backup com a molt). En cas afirmatiu, mostra-ho i fes-ho. 
10.	Comenta els principals problemes amb què t'has trobat i també la solució, en cas que la trobéssiu. Explica també quins creus què són els punts forts d'aquest programa i quins els més fluixos.

---

#FpInfor #Smx #SmxMp06 #SmxMp06Uf02

* Resultats d'aprenentatge 1.e 1.f 1.g 1.h
---

###### Autor: Carles Caño 2016.11.25 15:26:47
###### Editat per: Carles Caño 2016.11.25 15:26:47
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
