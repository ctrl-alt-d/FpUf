# Escànner de vulnerabilitats
## SMX-MP06-UF4 - Exercici de seguretat activa.
Objectius: Comprovar la seguretat d'un sistema

Nessus
---------------
Nessus és el programa d'escaneig de vulnerabilitats en sistemes operatius més popular.

![Nessus](https://github.com/utrescu/utrescu.github.io/blob/master/images/nessus.png?raw=true)

Funciona en una arquitectura client/servidor i es pot programar per escanejar periòdicament les màquines d'una xarxa. Funciona a partir de plugins que es poden programar fent servir el llenguatge NASL (NessusAttack Scripting Language)

Després de detectar els ports oberts de les màquines intenta executar diversos exploits per veure si tenen èxit en les màquines que analitza. Si no es va amb compte (i s'activa la opció de desactivar les proves “no segures”) Nessus pot provocar que algunes de les proves facin caure alguns dels serveis o sistemes operatius

A més de les versions de pagament (on ofereixen uns dies de prova) tenen una versió per usar en xarxes domèstiques anomenat Nessus Home (web) que és totalment gratuïta per usar a casa. 


Activitat
======================

Fer servir Nessus per detectar vulnerabilitats

1. Instal·leu l'escànner de vulnerabilitats Nessus. Documenteu-ne el procés d’instal·lació
2. Proveu la seguretat de dues màquines virtuals que tingueu (Windows i Linux) fent servir Nessus i documenteu els errors més importants que us ha donat
3. Busqueu a una base de dades d'exploits online si és possible trobar algun exploit per atacar alguna d’aquestes màquines

---

#FpInfor #Smx #SmxMp06 #SmxMp06Uf04

---

###### Autor: Xavier Sala 2017.02.22 13:41:21
###### Editat per: Xavier Sala 2017.03.09 10:16:34
###### [CC BY](https://creativecommons.org/licenses/by/4.0/) ![CC BY](https://licensebuttons.net/l/by/3.0/80x15.png)
